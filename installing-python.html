<!DOCTYPE html>
<meta charset=utf-8>
<title>A Python telepítése - Ugorj fejest a Python 3-ba</title>
<!--[if IE]><script src=j/html5.js></script><![endif]-->
<link rel=stylesheet href=dip3.css>
<style>
body{counter-reset:h1 0}
.i{list-style:none;margin:0;padding:0}
#which{padding-top:1.75em}
h2,.i>li{clear:both}
#divingin,#which{clear:none}
</style>
<link rel=stylesheet media='only screen and (max-device-width: 480px)' href=mobile.css>
<link rel=stylesheet media=print href=print.css>
<meta name=viewport content='initial-scale=1.0'>
<form action=http://www.google.com/cse><div><input type=hidden name=cx value=014021643941856155761:l5eihuescdw><input type=hidden name=ie value=UTF-8>&nbsp;<input type=search name=q size=25 placeholder="powered by Google&trade;">&nbsp;<input type=submit name=sa value=Keresés></div></form>
<p>Itt vagy: <a href=index.html>Kezdőlap</a> <span class=u>&#8227;</span>
<a href=table-of-contents.html#installing-python>Ugorj fejest a Python
3-ba</a> <span class=u>&#8227;</span>
<p id=level>Nehézségi szint: <span class=u title=újonc>&#x2666;&#x2662;&#x2662;&#x2662;&#x2662;</span>
<h1>A Python telepítése</h1>
<blockquote class=q>
<p><span class=u>&#x275D;</span> <i lang=la>Tempora mutantur nos et mutamur in illis.</i> (Az idők változnak, és mi változunk velük.) <span class=u>&#x275E;</span><br>&mdash; régi római közmondás
</blockquote>
<p id=toc>&nbsp;
<h2 id=divingin>Ugorj fejest</h2>
<p class=f>Mielőtt elkezdenél a Python 3-ban programozni, telepítened kell azt. De valóban kell? <h2 id=which>Melyik Python illik hozzád?</h2>

<p>Ha egy <abbr>ISP</abbr> által működtetett fiókot használsz, akkor lehet hogy a
szolgáltató már telepítette a Python 3-at. A legtöbb népszerű GNU/Linux
disztribúció az alaptelepítésben a Python 2-t tartalmazza, de egyre több a
Python 3-at is elérhetővé teszi. A Mac OS X tartalmazza a Python 2
parancssori változatát, de ezen írás készítésekor nem tartalmazza a Python
3-at. A Microsoft Windows nem tartalmazza a Python egyik verzióját sem. De
ne ess kétségbe! Függetlenül az operációs rendszertől, kattintgatva
felteheted a Pythont.

<p>A Python 3 megléte a legegyszerűbb módon Linux vagy Mac OS X rendszeren
a <a
href=troubleshooting.html#getting-to-the-command-line>parancssorból</a>
ellenőrizhető. A parancssor megnyitása után add ki a
<kbd>python3</kbd> (kisbetűkkel, szóköz nélkül) parancsot, nyomd meg az
<kbd>ENTER</kbd>-t, és figyeld az eredményt. Az otthoni Linux rendszeremen
a Python 3.1 már telepítve van, és ez a parancs a <i>Python
<dfn>interaktív parancsértelmezőjébe</dfn></i> juttat.
<pre class='nd screen cmdline'>
<samp class=p>mark@atlantis:~$ </samp><kbd>python3</kbd>
<samp>Python 3.1 (r31:73572, Jul 28 2009, 06:52:23) 
[GCC 4.2.4 (Ubuntu 4.2.4-1ubuntu4)] on linux2
Type "help", "copyright", "credits" or "license" for more information.
>>></samp></pre>

<p>(A Python interaktív parancsértelmezőből való kilépéshez írd be az
<kbd>exit()</kbd> parancsot, és nyomd meg az <kbd>ENTER</kbd>-t.)

<p>A <a href=http://cornerhost.com/>webszolgáltatóm</a> Linuxot futtat, és
parancssori hozzáférést is biztosít, de a kiszolgálóra a Python 3 nincs
telepítve. (Fúj!)

<pre class='nd screen cmdline'>
<samp class=p>mark@manganese:~$ </samp><kbd>python3</kbd>
<samp>bash: python3: command not found</samp></pre>

<p>Vissza a részt indító kérdésre:  &#8222;Melyik Python illik
hozzád?&#8221; Az, amelyik a meglévő számítógépeden fut. <p>[Olvasd tovább
a Windows utasításokért, vagy ugorj a <a href=#macosx>Telepítés Mac OS
X-en</a>, <a href=#ubuntu>Telepítés Ubuntu Linuxon</a> vagy a <a
href=#other>Telepítés más rendszerekre</a> részre.]
<p class=a>&#x2042;

<h2 id=windows>Telepítés Microsoft Windowson</h2>

<p>A Windows manapság két architektúrát támogat: ezek a 32 bites és 64
bites. Természetesen számos különböző <i>verzió</i> létezik a
Windowsból&nbsp;&mdash;&nbsp;XP, Vista, Windows 7&nbsp;&mdash;&nbsp;de a
Python mindegyiken fut. A fontosabb megkülönböztetés a 32 bit és 64 bit
közt van. Ha nem tudod, milyen architektúrád van, akkor az valószínűleg 32
bites.

<p>Nyisd meg a <a
href=http://python.org/download/><code>python.org/download/</code></a>
oldalt, és töltsd le az architektúrának megfelelő Python 3 Windows
telepítőt. A lehetőségek valahogy így néznek ki:

<ul>
<li><b>Python 3.2.2 Windows x86 MSI Installer</b> (Windows binary&nbsp;&mdash;&nbsp;does not include source)
<li><b>Python 3.2.2 Windows X86-64 MSI Installer</b> (Windows AMD64 / Intel 64 / X86-64 binary [1] -- does not include source)
</ul>

<p>Ide nem akarok közvetlen letöltési linkeket bemásolni, mert a Python
folyamatosan kap kisebb frissítéseket, és nem akarom, hogy miattam maradj
le fontos frissítésekről. Mindig a legújabb Python 3.x verziót
töltsd le, hacsak nincs valami ezoterikus indokod.

<ol class=i>
<li>
<p class='ss nm'><img src=i/win-install-0-security-warning.png width=409 height=309 alt='[Windows ablak: fájl megnyitása biztonsági figyelmeztetés]'>
<p>Miután a letöltés befejeződött, kattintson duplán az <code>.msi</code>
fájlra. A Windows megjelenít egy biztonsági figyelmeztetést, mivel
végrehajtható kód futtatására készülsz. A hivatalos Python telepítőt a <a
href=http://www.python.org/psf/>Python Software Foundation</a> írja alá, a
Python fejlesztését felügyelő non-profit szervezet. Ne fogadj el
utánzatokat!
<p>A Python 3 telepítő futtatásához kattints a <code>Futtatás</code> gombra.

<li>
<p class='ss nm'><img src=i/win-install-1-all-users-or-just-me.png width=499 height=432 alt='[Python telepítő: válaszd ki, hogy a Python 3.2-t a számítógép minden felhasználója számára telepíted-e]'>
<p>A telepítő első kérdése arra vonatkozik, hogy a Python 3-at minden
felhasználó számára, vagy csak magadnak szeretnéd telepíteni. Az
alapértelmezett beállítás az &#8222;install for all users,&#8221; amely a
lehető legjobb választás, hacsak nincs nyomós okod másként dönteni. (Az
egyik lehetséges ok, ami miatt az &#8222;install just for me&#8221; lehet
szükséges, hogy a Pythont a céges gépedre telepíted, és nincs
rendszergazdai jogosultságod a Windowshoz. De akkor miért telepítesz
Pythont a cég windowsos rendszergazdájának engedélye nélkül? Ne keverj
bajba!)
<p>Kattints a <code>Next</code> gombra a telepítési típus elfogadásához.

<li>
<p class='ss nm'><img src=i/win-install-2-destination-directory.png width=499 height=432 alt='[Python telepítő: cél könyvtár kiválasztása]'>
<p>A telepítő ezután megkér egy cél könyvtár kiválasztására. A Python
3.2.x minden verziójának alapértelmezése a <code>C:\Python32\</code>,
amely a legtöbb felhasználónak megfelelően fog működni, hacsak nincs
egyedi okod megváltoztatni. Ha külön meghajtó betűjelet tartasz fent
alkalmazások telepítéséhez, akkor a beépített verzérlőelemek használatával
kitallózhatod, vagy beírhatod az elérési út nevét a megfelelő mezőbe. A
Python nem csak a <code>C:</code> meghajtóra telepíthető, bármely
meghajtó bármely mappája megfelel.
<p>Kattints a <code>Next</code> gombra a cél könyvtár elfogadásához.

<li>
<p class='ss nm'><img src=i/win-install-3-customize.png width=499 height=432 alt='[Python telepítő: a Python 3.2 személyre szabása]'>
<p>A következő oldal bonyolultnak tűnik, de igazából nem az. Sok más
telepítőhöz hasonlóan lehetőséged van a Python 3 néhány összetevőjének
kihagyására. Ha a lemezterület különösen szűkös, akkor bizonyos összetevők
elhagyhatók.
<ul>
<li>A <b>Register Extensions</b> lehetővé teszi a Python parancsfájlokra
(<code>.py</code> fájlok) való dupla kattintást és a futtatásukat. 
Ajánlott, de nem kötelező. (Ez a lehetőség nem igényel lemezterületet, így
nincs sok értelme kihagyni.)
<li>A <b>Tcl/Tk</b> a Python Shell által használt grafikus függvénytár,
amelyet ebben a könyvben használni fogunk. Kifejezetten javaslom ezen
beállítás megtartását.
<li>A <b>Documentation</b> egy olyan súgófájlt telepít, amely a <a
href=http://docs.python.org/><code>docs.python.org</code></a> oldalon
található információk jó részét tartalmazza. Javasolt, ha
betárcsázós, mobilnetes vagy korlátozott internet-hozzáférést használsz.
<li>A <b>Utility Scripts</b> tartalmazza a <code>2to3.py</code>
parancsfájlt, amelyről <a
href=case-study-porting-chardet-to-python-3.html>a könyv későbbi
részében</a> lesz szó. Akkor kell, ha meglévő Python 2 kód Python 3-ra
migrálásáról szeretnél olvasni. Ha nincs meglévő Python 2 kódod, akkor ezt
kihagyhatod.
<li>A <b>Test Suite</b> magának a Python értelmezőnek a teszeléséhez
használt parancsfájlok gyűjteménye. A könyvben nem használjuk, és a Python
programozás során én sem használtam. Teljesen elhagyható.
</ul>

<li>
<p class='ss nm'><img src=i/win-install-3a-disk-usage.png width=499 height=432 alt='[Python telepítő: lemezhely-igények]'>
<p>Ha nem tudod, mennyi lemezterületed van, nyomd meg a <code>Disk
Usage</code> gombot. A telepítő felsorolja a meghajtó betűjeleket,
kiszámolja mennyi terület érhető el az egyes meghajtókon, és kiszámítja
mennyi marad a telepítés után.
<p>Nyomd meg az <code>OK</code> gombot a &#8222;Customizing Python&#8221; oldalra való visszatéréshez.

<li>
<p class='ss nm'><img src=i/win-install-3b-test-suite.png width=499 height=432 alt='[Python telepítő: a Test Suite lehetőség eltávolítása 9812 KB lemezterületet spórol meg]'>
<p>Ha egy lehetőséget ki akarsz hagyni, akkor kattints az előtte lévő
legördülő gombra, és válaszd az &#8222;Entire feature will be
unavailable&#8221; lehetőséget. A Test Suite kihagyásával például komoly
9812<abbr>KB</abbr> lemezterületet spórolhatsz.
<p>Kattints a <code>Next</code> gombra a telepítési beállítások elfogadásához.

<li>
<p class='ss nm'><img src=i/win-install-4-copying.png width=499 height=432 alt='[Python telepítő: folyamatjelző]'>
<p>A telepítő átmásolja az összes szükséges fájlt a kiválasztott cél
könyvtárba. (Ez olyan gyorsan történik, hogy háromszor kellett próbálkoznom, hogy képernyőképet készíthessek róla!) 

<li>
<p class='ss nm'><img src=i/win-install-5-finish.png width=499 height=432 alt='[Python telepítő: a telepítés kész. Special Windows thanks to Mark Hammond, without whose years of freely shared Windows expertise, Python for Windows would still be Python for DOS.]'>
<p>Nyomd meg a <code>Finish</code> gombot a telepítőből való kilépéshez.

<li>
<p class='ss nm'><img src=i/win-interactive-shell.png width=677 height=715 alt='[Windows Python Shell, grafikus interaktív parancsértelmező Pythonhoz]'>
<p>A <code>Start</code> menüben lennie kell egy új, <code>Python
3.2</code> nevű elemnek. Ezen belül van egy <abbr>IDLE</abbr> nevű
program. Válaszd ki ezt az elemet az interaktív Python parancsértelmező futtatásához.

</ol>

<p>[Ugrás a <a href=#idle>Python Shell használatára</a>]

<p class=a>&#x2042;

<h2 id=macosx>Telepítés Mac OS X-en</h2>

<p>Minden modern Macintosh számítógép az Intel processzort használja (a
legtöbb windowsos PC-hez hasonlóan). A régebbi Macek a PowerPC
processzorokat használták. Nem kell értened a különbséget, mert csak egy
Mac Python telepítő van minden Machez.

<p>Keresd fel a <a
href=http://python.org/download/><code>python.org/download/</code></a>
oldalt, és töltsd le a Mac telepítőt. A neve nagyjából ez:
<b>Python 3.2.2 Mac OS X 64-bit/32-bit x86-64/i386 Installer (for Mac OS X
10.6 and 10.7 [2])</b>, bár a verziószám változhat. Mindenképp a
3.x, és ne a 2.x verziót töltsd le.

<ol class=i>

<li>
<p class='ss nm'><img src=i/mac-install-0-dmg-contents.png width=752 height=438 alt='[a Python telepítő lemezkép tartalma]'>
<p>A böngésző automatikusan csatolja a lemezképet, és megnyit egy
Finder ablakot a tartalom megjelenítéséhez. (Ha ez nem történik meg, akkor
keresd meg a lemezképet a letöltések mappában, és kattints duplán a
csatolásához. A neve nagyjából <code>python-3.2.dmg</code> lesz.) A
lemezkép számos szövegfájlt tartalmaz (<code>Build.txt</code>,
<code>License.txt</code>, <code>ReadMe.txt</code>), és a tényleges
telepítőcsomagot, a <code>Python.mpkg</code>-t.
<p>Kattints duplán a <code>Python.mpkg</code> telepítőcsomagra a Mac Python telepítő elindításához.

<li>
<p class='ss nm'><img src=i/mac-install-1-welcome.png width=622 height=442 alt='[Python telepítő: üdvözlőképernyő]'>
<p>A telepítő első oldala röviden leírja magát a Pythont, majd további
részletekért a <code>ReadMe.txt</code> fájl elolvasására utasít (amit
nem olvastál el, ugye?).
<p>Kattints a <code>Continue</code> gombra a folytatáshoz.

<li>
<p class='ss nm'><img src=i/mac-install-2-information.png width=622 height=442 alt='[Python telepítő: információk a támogatott architektúrákról, lemezterületről és az elfogadható cél mappákról]'>
<p>A következő oldal néhány tényleg fontos információt tartalmaz: a Python
a Mac OS X 10.3 vagy újabb verziót igényel. Ha még mindig a Mac
OS X 10.2-t használod, akkor igazán ideje frissíteni. Az Apple már nem
biztosít biztonsági frissítéseket az operációs rendszeredhez, és
számítógéped valószínűleg veszélybe kerül, valahányszor kapcsolódsz az
internetre. Ráadásul a Python 3-at sem futtathatod.
<p>Kattints a <code>Continue</code> gombra a folytatáshoz.

<li>
<p class='ss nm'><img src=i/mac-install-3-license.png width=622 height=442 alt='[Python telepítő: szoftver licencszerződés]'>
<p>Mint minden jó telepítő, a Python telepítő is megjeleníti a
szoftver licencszerződést. A Python nyílt forrású, és licencét <a
href=http://opensource.org/licenses/>jóváhagyta az Open Source
Initiative</a>. A Pythonnak története során számos tulajdonosa és
támogatója volt, és mind rajta hagyta a nyomát a szoftverlicencen. A
végeredmény azonban ez: a Python nyílt forrás, és bármely platformon
tetszőleges célra felhasználhatod bármilyen díj vagy ellentételezési
kötelezettség nélkül.
<p>Kattints újra a <code>Continue</code> gombra a folytatáshoz.

<li>
<p class='ss nm'><img src=i/mac-install-4-license-dialog.png width=622  height=442 alt='[Python telepítő: a licencszerződés elfogadása]'>
<p>Az általános Apple telepítő-keretrendszer miatt el kell
&#8222;fogadnod&#8221; a szoftverlicencet a telepítés befejezéséhez. Mivel
a Python nyílt forrású, valójában abba &#8222;egyezel bele&#8221;, hogy a
licenc további jogokat ad, nem pedig elvesz azokból.
<p>Kattints az <code>Agree</code> gombra a folytatáshoz.

<li>
<p class='ss nm'><img src=i/mac-install-5-standard-install.png width=622 height=442 alt='[Python telepítő: szabványos telepítőképernyő]'>
<p>A következő képernyő lehetővé teszi a telepítés helynek módosítását. A
Pythont a rendszerindító meghajtóra <strong>kell</strong> telepítened,
de a telepítő a korlátozásai miatt ezt nem kényszeríti ki. Igazából
nekem soha nem kellett a telepítés helyét módosítanom.
<p>Erről a képernyőről személyre szabhatod a telepítendő összetevőket,
azok némelyikét kihagyhatod. Ehhez kattints a <code>Customize</code> gombra, egyébként kattints az <code>Install</code> gombra.

<li>
<p class='ss nm'><img src=i/mac-install-6-custom-install.png width=622 height=442 alt='[Python telepítő: egyéni telepítés képernyő]'>
<p>Ha az egyéni telepítést választod, akkor a telepítő a következő összetevők listáját jeleníti meg:

<ul>
<li><b>Python Framework</b>. Ez a Python váza, ki van jelölve és le van tiltva, mert telepíteni kell.
<li>A <b>GUI Applications</b> tartalmazza az IDLE-t, a grafikus Python
Shellt, amelyet a könyvben mindenütt használni fogsz. Kifejezetten
javaslom ezen beállítás megtartását.
<li>A <b>UNIX command-line tools</b> tartalmazza a parancssori
<code>python3</code> alkalmazást. Kifejezetten javaslom ezen beállítás
megtartását is.
<li>A <b>Python Documentation</b> a <a
href=http://docs.python.org/><code>docs.python.org</code></a> oldalon
található információk jó részét tartalmazza. Javasolt, ha betárcsázós,
mobilnetes vagy korlátozott internet-hozzáférést használsz.
<li>A <b>Shell profile updater</b> vezérli, hogy a
<code>Terminal.app</code>-ban használt parancsértelmező-profilodat kell-e
frissíteni annak biztosításához, hogy a Python ezen verziója benne legyen
a parancsértelmező keresési útvonalában. Ezt inkább ne módosítsd.
<li>A <b>Fix system Python</b> beállítást ne módosítsd. (Ez azt mondja meg
a Macnek, hogy a Python 3-at használja alapértelmezett Pythonként minden
parancsfájlhoz, beleértve az Apple beépített rendszer-parancsfájljait is. 
Ez nagyon rossz lenne, mivel azon parancsfájlok zöme a Python 2-höz
készült, és nem futnának megfelelően Python 3 alatt.)
</ul>
<p>Kattints az <code>Install</code> gombra a folytatáshoz.

<li>
<p class='ss nm'><img src=i/mac-install-7-admin-password.png width=622 height=457 alt='[Python telepítő: rendszergazdai jelszó megadása ablak]'>
<p>Mivel rendszerszintű keretrendszereket és binárisokat telepít a
<code>/usr/local/bin/</code> alá, a telepítő bekéri a rendszergazdai
jelszót. A Mac Python nem telepíthető rendszergazdai jogosultságok
nélkül.
<p>Kattints az <code>OK</code> gombra a telepítés megkezdéséhez.

<li>
<p class='ss nm'><img src=i/mac-install-8-progress.png width=622 height=442 alt='[Python telepítő: folyamatjelző]'>
<p>A telepítő megjelenít egy folyamatjelzőt, mialatt a kiválasztott
összetevőket telepíti.
<li>
<p class='ss nm'><img src=i/mac-install-9-succeeded.png width=622 height=442 alt='[Python telepítő: a telepítés sikerült]'>
<p>Ha minden jól ment, a telepítő egy nagy zöld pipát jelenít meg, ezzel
jelzi a telepítés sikeres befejeződését.
<p>Nyomd meg a <code>Close</code> gombot a telepítőből való kilépéshez.

<li>
<p class='ss nm'><img src=i/mac-install-10-application-folder.png width=488 height=482 alt='[az /Applications/Python 3.2/ mappa tartalma]'>
<p>Feltételezve, hogy nem változtattad meg a telepítés helyét, az újonnan
telepített fájlokat a <code>Python 3.2</code> mappában találod az
<code>/Applications</code> mappán belül. A legfontosabb része az
<abbr>IDLE</abbr>, a grafikus Python Shell.
<p>Kattints duplán az <abbr>IDLE</abbr> elemre a Python Shell elindításához.

<li>
<p class='ss nm'><img src=i/mac-interactive-shell.png width=522 height=538 alt='[Mac Python Shell, grafikus interaktív parancsértelmező Pythonhoz]'>
<p>A Python Shellben fogod a legtöbb időt eltölteni a Python
felfedezésével. A könyv példái feltételezik, hogy el tudsz jutni a Python
Shellbe.

</ol>

<p>[Ugrás a <a href=#idle>Python Shell használatára</a>]

<p class=a>&#x2042;

<h2 id=ubuntu>Telepítés Ubuntu Linuxon</h2>

<p>A korszerű Linux disztribúciókat előre lefordított, telepítésre kész
alkalmazások hatalmas tárolói támogatják. A pontos részletek
disztribúciónként eltérők. Ubuntu Linuxon a Python 3 telepítésének
legegyszerűbb módja a <code>Szoftverközpont</code> ikon az
<code>Indítón</code>.
<ol class=i>
<li>
<p class='ss nm'><img src=i/ubu-install-0-software-center.png width=850 height=530 alt='[Szoftverközpont: a Canonical által karbantartott alkalmazások]'>
<p>A <code>Szoftverközpont</code> indításakor előre kiválasztott,
különböző kategóriákban lévő alkalmazások listáját jeleníti meg. Néhány
már telepítve van, a legtöbb nincs.
<li>
<li>
<p class='ss nm'><img src=i/ubu-install-2-search-python-3.png width=854 height=536 alt='[Szoftverközpont: a Python 3 keresése]'>
<p>Használd a jobb felső Keresés mezőt a <kbd>python3</kbd> megkeresésére.

<li>
<p class='ss nm'><img src=i/ubu-install-3-install-python3.png width=853 height=531 alt='[Szoftverközpont: válaszd ki a Python 3.2 csomagot]'>
<p>Az alkalmazások listája leszűkült a <kbd>Python 3-ra</kbd>. Két
csomagra lesz szükséged. Az első a <code>python3</code>. Ez magát a Python értelmezőt tartalmazza.
<li>
<p class='ss nm'><img src=i/ubu-install-4-install-idle.png width=852 height=534 alt='[Szoftverközpont: válaszd ki az IDLE for Python 3.2 csomagot]'>
<p>A második csomag is közvetlenül a közelben van:
<code>IDLE (a Python-3.2 használatával)</code>. Ez egy grafikus Python
Shell, amelyet a könyvben mindenütt használni fogsz.
<p>A két csomag bejelölése után nyomd meg a <code>Változtatások végrehajtása</code> gombot.
<li>
<p class='ss nm'><img src=i/ubu-install-5-apply-changes.png width=640 height=246 alt='[Szoftverközpont: hitelesítés a szoftver telepítéséhez]'>
<p>A <code>Szoftverközpont</code> bekéri a rendszergazdai jelszót.
<p>Nyomd meg a <code>Hitelesítés</code> gombot a folytatáshoz.
<li>
<p class='ss nm'><img src=i/ubu-install-6-install-progress.png width=855 height=538 alt='[Szoftverközpont: letöltési folyamatjelző]'>
<p>A <code>Szoftverközpont</code> a <code>Telepítés</code> gomb felett, illetve az <code>Állapot</code> eszköztárgomb alatt megjelenít egy folyamatjelzőt, mialatt letölti a
szükséges csomagokat a Canonical internetes tárolójából, és telepíti azokat.
<li>
<li>
<p class='ss nm'><img src=i/ubu-install-8-success.png width=909 height=526 alt='[Szoftverközpont: az új alkalmazások telepítve]'>
<p>Ha minden jól ment, akkor a <code>Szoftverközpont</code> egy zöld pipát 
jelenít meg a frissen telepített alkalmazás ikonjának jobb alsó sarkában. 
Ekkor a telepítéssel kész vagy, bezárhatod a <code>Szoftverközpontot</code>.
<p>A Python Shellt a Dashból, a Fejlesztés alkalmazáskategória alatt, az
<abbr>IDLE</abbr> kiválasztásával, vagy a keresőmezőbe való begépelésével
érheted el.
<li>
<p class='ss nm'><img src=i/ubu-interactive-shell.png width=653 height=501 alt='[Linux Python Shell, grafikus interaktív parancsértelmező Pythonhoz]'>
<p>A Python Shellben fogod a legtöbb időt eltölteni a Python
felfedezésével. A könyv példái feltételezik, hogy el tudsz jutni a Python
Shellbe.
</ol>

<p>[Ugrás a <a href=#idle>Python Shell használatára</a>]

<p class=a>&#x2042;

<h2 id=other>Telepítés más rendszerekre
</h2>

<p>A Python 3 számos különböző platformon érhető el. Konkrétabban elérhető
gyakorlatilag minden Linux, <abbr>BSD</abbr> és Solaris-alapú
disztribúcióban. A Red Hat Linux például a <code>yum</code>
csomagkezelőt használja. A FreeBSD saját <a
href=http://www.freebsd.org/ports/>port- és csomaggyűjteménnyel
rendelkezik</a>, a <abbr>SUSE</abbr> a <code>zypper</code>, a Solaris
pedig a <code>pkgadd</code> csomagkezelőt használja. Egy gyors webes
keresés a <code>Python 3</code> + <i>az operációs rendszered nevére</i>
megmondja, hogy elérhető-e a Python 3 csomag, és hogyan kell
telepíteni.

<p class=a>&#x2042;

<h2 id=idle>A Python Shell használata
</h2>

<p>A Python Shell az, ahol felfedezheted a Python szintaxisát, interaktív
segítséget kaphatsz a parancsokhoz, és megkeresheted rövid programok
hibáit. A grafikus Python Shell (<abbr>IDLE</abbr>) is tartalmaz egy
tisztességes szövegszerkesztőt, amely támogatja a Python
szintaxiskiemelést, és integrálódik a Python Shellbe. Ha még nincs
kedvenc szövegszerkesztőd, akkor adj egy esélyt az <abbr>IDLE</abbr>-nek.

<p>Kezdjük az elején. A Python Shell önmagában egy lenyűgöző
interaktív játszótér. Ebben a könyvben a következőhöz hasonló
példákat fogsz látni:
<pre class='nd screen'>
<samp class=p>>>> </samp><kbd class=pp>1 + 1</kbd>
<samp class=pp>2</samp></pre>

<p>A három hegyes zárójel (<samp class=p>>>></samp>) a Python Shell
promptját jelzi. Ezt a részt ne gépeld be. Ez csak azt jelzi,
hogy az utána következő részt a Python Shellbe kell írni.
<p>Az <kbd class=pp>1 + 1</kbd> a begépelendő rész. A Python Shellbe
bármilyen érvényes Python kifejezést vagy parancsot beírhatsz. Ne
félj, nem harap! A legrosszabb esetben egy hibaüzenetet kapsz. A parancsok
azonnal végrehajtásra kerülnek (amint megnyomod az <kbd>ENTER</kbd>-t); a
kifejezések azonnal kiértékelésre kerülnek, és a Python Shell kiírja az
eredményt.
<p>A <samp class=pp>2</samp> a kifejezés kiértékelésével kapott eredmény. Úgy
tűnik, az <kbd class=pp>1 + 1</kbd> egy érvényes Python kifejezés. Az
eredmény természetesen <samp class=pp>2</samp>.
<p>Próbáljunk ki egy másikat.

<pre class='nd screen'>
<samp class=p>>>> </samp><kbd class=pp>print('Szia világ!')</kbd>
<samp>Szia világ!</samp>
</pre>

<p>Elég egyszerű, ugye? De a Python Shellben egy csomó minden mást is
csinálhatsz. Ha bármikor elakadsz&nbsp;&mdash;&nbsp;nem emlékszel egy
parancsra, vagy hogy egy adott függvény milyen argumentumokat
vár&nbsp;&mdash;&nbsp;akkor interaktív segítségét kérhetsz a Python
Shellben. Írd be a <kbd>help</kbd> parancsot, és nyomd meg az <kbd>ENTER</kbd>-t.

<pre class='nd screen'>
<samp class=p>>>> </samp><kbd>help</kbd>
<samp>Type help() for interactive help, or help(object) for help about object.</samp></pre>

<p>A súgónak két módja van. Kérhetsz segítséget egy adott objektumról,
amely kiírja (angolul) a dokumentációt, és visszajuttat a Python Shell prompthoz. 
Ezen kívül beléphetsz a <i>súgó módba</i> is, ahol a Python kifejezések
kiértékelése helyett csak kulcsszavakat vagy parancsneveket írhatsz be, és
a parancsértelmező (angolul) kiír mindent, amit az adott parancsról tud.
<p>Az interaktív súgó módba való belépéshez írd be a <kbd>help()</kbd> kifejezést, és nyomd meg az <kbd>ENTER</kbd>-t.

<pre class='nd screen'>
<samp class=p>>>> </samp><kbd class=pp>help()</kbd>
<samp>Welcome to Python 3.2!  This is the online help utility.

If this is your first time using Python, you should definitely check out
the tutorial on the Internet at http://docs.python.org/tutorial/.

Enter the name of any module, keyword, or topic to get help on writing
Python programs and using Python modules.  To quit this help utility and
return to the interpreter, just type "quit".

To get a list of available modules, keywords, or topics, type "modules",
"keywords", or "topics".  Each module also comes with a one-line summary
of what it does; to list the modules whose summaries contain a given word
such as "spam", type "modules spam".
</samp>
<samp class=p>help> </samp></pre>

<p>Figyeld meg, hogy a prompt hogyan változik: <samp class=p>>>></samp> ->
<samp class=p>help></samp>. Ez emlékeztet, hogy az interaktív súgó
módban vagy. Most megadhatsz egy tetszőleges kulcsszót, parancsot,
modulnevet, függvénynevet&nbsp;&mdash;&nbsp;gyakorlatilag bármit, amit a
Python megért&nbsp;&mdash;&nbsp;és elolvashatod a dokumentációját (angolul).
<pre class=screen>
<a><samp class=p>help> </samp><kbd class=pp>print</kbd>                                                                 <span class=u>&#x2460;</span></a>
<samp>Help on built-in function print in module builtins:

print(...)
    print(value, ..., sep=' ', end='\n', file=sys.stdout)
    
    Prints the values to a stream, or to sys.stdout by default.
    Optional keyword arguments:
    file: a file-like object (stream); defaults to the current sys.stdout.
    sep:  string inserted between values, default a space.
    end:  string appended after the last value, default a newline.
</samp>
<a><samp class=p>help> </samp><kbd class=pp>PapayaWhip</kbd>                                                            <span class=u>&#x2461;</span></a>
<samp>no Python documentation found for 'PapayaWhip'
</samp>
<a><samp class=p>help> </samp><kbd class=pp>quit</kbd>                                                                  <span class=u>&#x2462;</span></a>
<samp>
You are now leaving help and returning to the Python interpreter.
If you want to ask for help on a particular object directly from the
interpreter, you can type "help(object)".  Executing "help('string')"
has the same effect as typing a particular string at the help> prompt.</samp>
<a><samp class=p>>>> </samp>                                                                        <span class=u>&#x2463;</span></a></pre>
<ol>
<li>A <code>print()</code> függvénnyel kapcsolatos dokumentáció
kiírásához írd be a <kbd>print</kbd> kifejezést, és nyomd meg az
<kbd>ENTER</kbd>-t. Az interaktív súgómód egy man oldalhoz hasonló
tartalmat jelenít meg: a függvény nevét, rövid leírását, a függvény
argumentumait és azok alapértelmezett értékeit stb. Ha a dokumentáció
átláthatatlannak tűnik, ne ess pánikba. A következő
fejezetek elolvasása után már többet fogsz tudni ezekről a fogalmakról.
<li>Természtesen az interaktív súgó sem tud mindent. Ha valami olyat írsz
be, ami nem egy Python parancs, modul, függvény vagy egyéb beépített
kulcsszó, akkor az interaktív súgó mód csak megrántja virtuális vállait.
<li>Az interaktív súgó módból való kilépéshez írd be a <kbd>quit</kbd>
kifejezést, és nyomd meg az <kbd>ENTER</kbd>-t.
<li>A prompt visszavált a <samp class=p>>>></samp> sorozatra, jelezve hogy
elhagytad az interaktív súgómódot, és visszatértél a Python Shellbe.
</ol>

<p>Az <abbr>IDLE</abbr>, a grafikus Python Shell is tartalmaz egy
Python-képes szövegszerkesztőt.

<p class=a>&#x2042;

<h2 id=editors>Python szerkesztők és IDE-k</h2>

<p>Az <abbr>IDLE</abbr> nem az egyetlen játékos, ha Python programozásról
van szó. Míg igen hasznos a nyelv tanulása során, sok fejlesztő más
szövegszerkesztőket vagy integrált fejlesztői környezeteket
(<abbr>IDE</abbr>-k) kedvel. Ezekről itt most nem lesz szó, de a Python
közösség karbantartja a <a
href=http://wiki.python.org/moin/PythonEditors>Python-képes szerkesztők
listáját</a>, amely támogatott platformok és szoftverlicencek széles
körét fedi le.
<p>Megnézheted a <a
href=http://wiki.python.org/moin/IntegratedDevelopmentEnvironments>Python-képes
<abbr>IDE</abbr>-k listáját</a> is, noha ezek közül még csak néhány
támogatja a Python 3-at. Az egyik ilyen a <a
href=http://pydev.sourceforge.net/>PyDev</a>, egy <a
href=http://eclipse.org/>Eclipse</a> bővítmény, amely az Eclipse-t egy
teljes felszereltségű Python <abbr>IDE</abbr>-vé alakítja. Mind az
Eclipse, mind a PyDev keresztplatformosak és nyílt forrásúak.
<p>A kereskedelmi fronton az ActiveState <a
href=http://www.activestate.com/komodo/>Komodo <abbr>IDE</abbr>-je</a>
érdemel figyelmet. Felhasználónként kell licencelni, de a diákoknak
kedvezmény jár, és elérhető egy időkorlátos ingyenes próbaváltozat.
<p>Kilenc éve programozok Pythonban, és saját Python programjaimat <a
href=http://www.gnu.org/software/emacs/>GNU Emacs</a>-ben szerkesztem,
a hibakeresést pedig a parancssoros Python Shellben végzem. A
Pythonban való fejlesztésnek nincs jó vagy rossz módja. Találd meg a
neked megfelelőt!

<p class=v><a href=whats-new.html rel=prev title='vissza &#8222;Az „Ugorj fejest a Python 3-ba” újdonságai&#8221; fejezetre'><span class=u>&#x261C;</span></a> <a href=your-first-python-program.html rel=next title='előre &#8222;Az első Python programod&#8221; fejezetre'><span class=u>&#x261E;</span></a>
<p class=c>&copy; 2001&ndash;11 <a href=about.html>Mark Pilgrim</a>
<script src=j/jquery.js></script>
<script src=j/prettify.js></script>
<script src=j/dip3.js></script>
