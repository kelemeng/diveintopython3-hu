<!DOCTYPE html>
<meta charset=utf-8>
<title>Az Ugorj fejest a Python 3-ba újdonságai</title>
<!--[if IE]><script src=j/html5.js></script><![endif]-->
<link rel=stylesheet href=dip3.css>
<style>
body{counter-reset:h1 -1}
h3:before{content:''}
</style>
<link rel=stylesheet media='only screen and (max-device-width: 480px)' href=mobile.css>
<link rel=stylesheet media=print href=print.css>
<meta name=viewport content='initial-scale=1.0'>
<form action=http://www.google.com/cse><div><input type=hidden name=cx value=014021643941856155761:l5eihuescdw><input type=hidden name=ie value=UTF-8>&nbsp;<input type=search name=q size=25 placeholder="powered by Google&trade;">&nbsp;<input type=submit name=sa value=Keresés></div></form>
<p>Itt vagy: <a href=index.html>Kezdőlap</a> <span
class=u>&#8227;</span> <a
href=table-of-contents.html#whats-new>Ugorj fejest a Python 3-ba</a> <span
class=u>&#8227;</span>
<h1>Az „Ugorj fejest a Python 3-ba” újdonságai</h1>
<blockquote class=q>
<p><span class=u>&#x275D;</span> Isn&#8217;t this where we came in? <span class=u>&#x275E;</span><br>&ndash; Pink Floyd, The Wall
</blockquote>
<p id=toc>&nbsp;
<h2 id=divingin><i>avagy</i> &#8222;a negatív szint&#8221;</h2>

<p class=f>Már Python programozó vagy? Elolvastad az eredeti <a href=http://diveintopython.org/>Dive Into Python</a> könyvet? Papíron is megvan? (Ha igen, köszönöm!) Készen állsz fejest ugrani a Python 3-ba? &hellip; Ha igen, olvass tovább. (Ha ezek egyike sem igaz, akkor inkább <a href=installing-python.html>kezdd az elején</a>.)

<p>A Python 3 tartalmaz egy <code>2to3</code> parancsfájlt. Tanuld meg. Szeresd. Használd. <a href=porting-code-to-python-3-with-2to3.html>A kód Python 3-ba
konvertálása a <code>2to3</code> használatával</a> fejezet a <code>2to3</code> eszközzel automatikusan javítható dolgok referenciája. Mivel ezek zöme szintaxisváltozás, jó kiindulópont a Python 3 szintaxisváltozásainak megismeréséhez. (A <code>print</code> mostantól függvény, az <code>`x`</code> nem működik <i class=baa>stb.</i>)

<p>Az <a href=case-study-porting-chardet-to-python-3.html>Esettanulmány: a <code>chardet</code> Python 3-a portolása</a> dokumentálja a (végül sikeres) erőfeszítéseimet egy nem triviális programkönyvtár Python 2-ről Python 3-ra portolására. Talán segít, talán nem. A tanulási görbe viszonylag meredek, mivel nagyjából meg kell értened a programkönyvtár működését, így megértheted, hogy miért romlott el, és hogyan javítottam ki. A hibák jó részét a karakterláncok okozzák. Ha már itt tartunk&hellip;
<p>Karakterláncok. Jaj. Hol kezdjem? A Python 2-ben voltak &#8222;karakterláncok&#8221; és &#8222;Unicode karakterláncok&#8221;. A Python 3-ban &#8222;bájtok&#8221; és &#8222;karakterláncok&#8221; vannak. Ez minden, mostantól minden karakterlánc Unicode karakterlánc, és ha egy kupac bájttal akarsz dolgozni, akkor használd az új <code>bájt</code> típust. A Python 3 <em>soha</em> nem fog implicit módon konvertálni a karakterláncok és bájtok között, így ha nem vagy biztos benne, hogy adott pillanatban épp melyiket kezeled, akkor a kód majdnem biztosan hibásan fog működni. További részletekért olvasd el a <a href=strings.html>Karakterláncok fejezetet</a>. 

<p>A bájtok vs. karakterláncok probléma a könyvben újra és újra előkerül.
<ul>
<li>A <a href=files.html>Fájlok</a> fejezetben megtanulod a különbséget a fájlok &#8222;bináris&#8221; és &#8222;szöveges&#8221; módban való olvasása között. A fájlok szöveges módban való olvasása (és írása!) egy <code>kódolás</code> paramétert igényel. Egyes szövegfájlmetódusok a karaktereket számolják, míg más metódusok a bájtokat. Ha a kódod feltételezi, hogy egy karakter == egy bájt, akkor az <em>nem</em> fog működni a több bájtos karakterekkel.
<li>A <a href=http-web-services.html><abbr>HTTP</abbr> webszolgáltatások</a> fejezetben a <code>httplib2</code> modul fejléceket és adatokat fog letölteni <abbr>HTTP</abbr> protokollon. A
<abbr>HTTP</abbr> fejlécek karakterláncokként kerülnek visszaadásra, de a <abbr>HTTP</abbr> törzs bájtokként.
<li>A <a href=serializing.html>Python objektumok szerializálása</a> fejezetben megtanulod, hogy a <code>pickle</code> modul Python 3-ban miért definiál a Python 2-vel visszafelé inkompatibilis új adatformátumot (tipp: a bájtok és karakterláncok miatt.) A Python 3 ezen kívül támogatja az
objektumok szerializálását <abbr>JSON</abbr>-ból és -ba, amely nem is rendelkezik <code>bájt</code> típussal. Megmutatom, hogy ez hogyan kerülhető meg.
<li>Az <a href=case-study-porting-chardet-to-python-3.html>Esettanulmány: a <code>chardet</code> Python 3-ra portolása</a> fejezet egy hatalmas, bájtokat és karakterláncokat tartalmazó kavarodás.
</ul>

<p>Még ha nem is érdekel a Unicode (majd fog), akkor is olvasd el a <a href=strings.html#formatting-strings>karakterláncok formázása Python 3-ban</a> részt, ami teljesen eltér a Python 2-től.

<p>Az iterátorok mindenütt előfordulnak a Python 3-ban, és sokkal jobban értem azokat, mint öt éve, amikor a &#8222;Dive Into Python&#8221; című könyvet írtam. Neked is meg kell értened ezeket, mert rengeteg függvény, amely a Python 2-ben listákat adott vissza, Python 3-ban iterátorokat fog visszaadni. Az <a href=iterators.html#a-fibonacci-iterator>Iterátorok fejezet második felét</a> és a <a href=advanced-iterators.html#generator-expressions>Speciális iterátorok fejezet második felét</a> mindenképp olvasd el, ez a minimum.

<p>Közkívánatra készítettem egy függeléket a <a href=special-method-names.html>Speciális metódusnevekről</a>, amely nagyjából olyan, mint a <a href=http://www.python.org/doc/3.1/reference/datamodel.html#special-method-names> Python dokumentáció &#8222;Data Model&#8221; (adatmodell) fejezete</a>, csak kicsit több szarkazmussal.

<p>Amikor a &#8222;Dive Into Python&#8221; című könyvet írtam, az összes elérhető XML függvénytár bűn rossz volt. Ezután Fredrik Lundh megírta az <a href=http://effbot.org/zone/element-index.htm>ElementTree</a>-t, ami egyáltalán nem rossz. A Python istenek bölcsen <a href=http://docs.python.org/3.1/library/xml.etree.elementtree.html>beépítették az ElementTree-t a szabványos függvénytárba</a>, és most az <a href=xml.html>új XML fejezetem</a> alapját képezi. Az XML-feldolgozás régi módszerei továbbra is elérhetők, de kerüld őket, mert rosszak!

<p>A Python&nbsp;&ndash;&nbsp;nem a nyelv, hanem a közösség&nbsp;&ndash;&nbsp; újdonsága az olyan kódtárolók megjelenése, mint a <a href=http://pypi.python.org/>The Python Package Index</a> (PyPI). A Python olyan segédprogramokat tartalmaz, amelyekkel a kódod szabványos formátumokba csomagolhatod, és ezeket a csomagokat a PyPI közvetítésével terjesztheted. A részletekért olvasd el a <a href=packaging.html>Python függvénytárak csomagolása</a> fejezetet.

<p class=c>&copy; 2001&ndash;11 <a href=about.html>Mark Pilgrim</a>
